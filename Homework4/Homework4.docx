Homework 4

I conti corrente bancari possono essere di diversi tipi. In particolare distinguiamo tra conto corrente ordinario e conto 
corrente a pacchetto. Si sviluppi la gerarchia costituita dalle classi conto  corrente, conto ordinario e conto a pacchetto 
di seguito descritte.

La classe conto corrente è una classe astratta che contiene le variabili membro: 
titolare (di tipo string), 
numero di conto (intero), 
movimenti (sia un vettore di numeri reali allocato dinamicamente),
numero massimo di movimenti consentito (intero, serve a dimensionare il vettore),
numero movimenti (intero, in pratica il riempimento del vettore).

Ogni elemento del vettore contiene un numero positivo o un numero  negativo che indica il contante versato o prelevato dal
conto corrente). La classe fornisca le funzionalità necessarie ad una corretta  gestione dell'estensione dinamica, ed inoltre
le seguenti funzioni membro: prelievo (inserisce nel vettore un valore negativo ricevuto in ingresso), versamento
(inserisce nel vettore un valore positivo ricevuto in ingresso), calcolo del saldo, calcolo delle spese del conto,
stampa del saldo, stampa dei movimenti (che stampano anche il numero di conto e possono essere utilizzate sia per una
visualizzazione che per la stampa su file di testo). La classe fornisce anche le funzioni set relative unicamente al
titolare e al numero di conto .Le operazioni di prelievo e versamento sono soggette ai seguenti vincoli:
-la prima operazione sul vettore deve essere un versamento,  rappresenta cioè il saldo alla data
-non si può prelevare una cifra che non è nella disponibilità del conto
-non si può avere in ingresso alla funzione prelievo un numero positivo
-non si può avere in ingresso alla funzione versamento un numero negativo

Negli ultimi due casi le funzioni lanciano una eccezione di tipo bad_op (fornita dallo studente) che porta con sé
l'informazione relativa alla operazione e al valore che hanno causato l'eccezione. Nei primi due casi si segnali l'insuccesso
dell'operazione senza ricorrere ad una eccezione.

Un conto corrente ordinario è un conto a consumo per il quale cioè le spese dipendono dal numero di operazioni effettuate:
maggiore numero di movimenti fatti quindi, maggiore la spesa annua. La classe estende la classe conto corrente aggiungendo
due variabili membro, una di tipo reale e una di tipo intero, che indicano rispettivamente il costo relativo ad un certo
numero di operazioni (ad esempio 0,02 euro ogni 3  operazioni). La classe ridefinisce la funzione calcola spesa presente
nella classe conto corrente, che calcola la spesa corrente per il conto in base al numero di movimenti effettuati.

Un conto base prevede un certo canone mensile o annuo, e può essere "con   franchigia", in cui il canone include un numero
limitato di operazioni gratuite, e  "senza franchigia", in cui è possibile effettuare un numero  illimitato di operazioni
gratuite, pagando cioè solo il canone. La classe quindi aggiunge le variabili membro  per rappresentare il canone (intero),
se il conto è con  franchigia (booleano) e il numero di operazioni gratuite in caso di conto con franchigia. La classe
ridefinisce la funzione calcola spesa presente nella classe conto corrente, che calcola la spesa corrente per il conto
in base al valore delle variabili membro proprie e (eventualmente) in base al numero di movimenti effettuati.

Si sviluppi un programma che simuli un certo numero di operazioni almeno su due conti correnti di tipo differente per
effettuare il test delle classi realizzate (inclusa la stampa su file di tipo testo) e fornisca un esempio di binding
dinamico per la funzione di calcolo della spesa.
